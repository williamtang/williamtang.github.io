<!DOCTYPE HTML>
<html>
<head>
  <meta charset="utf-8">
  
  <title>將進酒 | Wailim的个人博客 | Study | Play | Think | Share</title>

  
  <meta name="author" content="Wailim">
  

  
  <meta name="description" content="记录个人经历，分享所见所学所知所悟">
  

  
  
  <meta name="keywords" content="李白">
  

  <meta id="viewport" name="viewport" content="width=device-width, initial-scale=1, maximum-scale=1, minimum-scale=1, user-scalable=no, minimal-ui">
  <meta name="apple-mobile-web-app-capable" content="yes">
  <meta name="apple-mobile-web-app-status-bar-style" content="black">

  <meta property="og:title" content="將進酒"/>

  <meta property="og:site_name" content="Wailim的个人博客"/>

  
  <meta property="og:image" content="/favicon.ico"/>
  

  <!-- <link href="/favicon.ico" rel="icon"> -->
  <link rel="alternate" href="true" title="Wailim的个人博客" type="application/atom+xml">
  <link rel="stylesheet" href="/css/style.css" media="screen" type="text/css">
<meta name="generator" content="Hexo 4.2.1"></head>


<body>
<div class="blog">
  <div class="content">

    <header>
  <div class="site-branding">
    <h1 class="site-title">
      <a href="/">Wailim的个人博客</a>
    </h1>
    <p class="site-description">Study | Play | Think | Share</p>
  </div>
  <nav class="site-navigation">
    <ul>
      
        <li><a href="/">Home</a></li>
      
        <li><a href="/archives">Archives</a></li>
      
        <li><a href="/categories">Categories</a></li>
      
        <li><a href="/tags">Tags</a></li>
      
    </ul>
  </nav>
</header>

    <main class="site-main posts-loop">
    <article>

  
    
    <h3 class="article-title"><span>將進酒</span></h3>
    
  

  <div class="article-top-meta">
    <span class="posted-on">
      <a href="/2020/05/24/Hello-Blog/" rel="bookmark">
        <time class="entry-date published" datetime="2020-05-23T16:29:32.000Z">
          2020-05-24
        </time>
      </a>
    </span>
  </div>


  

  <div class="article-content">
    <div class="entry">
      
        <p>君不見黃河之水天上來，奔流到海不復回。<br>君不見高堂明鏡悲白髮，朝如青絲暮成雪。<br>人生得意須盡歡，莫使金樽空對月。<br>天生我材必有用，千金散盡還復來。<br>烹羊宰牛且爲樂，會須一飲三百杯。<br>岑夫子，丹丘生。將進酒，杯莫停。<br>與君歌一曲，請君爲我側耳聽。<br>鐘鼓饌玉不足貴，但願長醉不願醒。<br>古來聖賢皆寂寞，惟有飲者留其名。<br>陳王昔時宴平樂，斗酒十千恣讙謔。<br>主人何為言少錢？徑須沽取對君酌。<br>五花馬，千金裘。呼兒將出換美酒，與爾同銷萬古愁。</p>

      
    </div>

  </div>

  <div class="article-footer">
    <div class="article-meta pull-left">

    
      

    <span class="post-categories">
      <i class="icon-categories"></i>
        <a href="/categories/唐诗/">唐诗</a>
    </span>
    

    
    

    <span class="post-tags">
      <i class="icon-tags"></i>
        <a href="/tags/李白/">李白</a>
    </span>
    

    </div>

    
  </div>
</article>

  






    </main>

    <footer class="site-footer">
  <p class="site-info">
    Proudly powered by <a href="https://hexo.io/" target="_blank">Hexo</a> and
    Theme by <a href="https://github.com/CodeDaraW/Hacker" target="_blank">Hacker</a>
    </br>
    
    &copy; 2020 Wailim
    
  </p>
</footer>
    
  </div>
</div>
</body>
</html>